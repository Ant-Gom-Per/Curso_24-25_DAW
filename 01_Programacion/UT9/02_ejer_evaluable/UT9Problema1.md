# UT9 - Problema 1: Processament de dades d'empleats i departaments amb Streams i Programació Funcional

**Agrupament:** Individual  

<img src="UT9Problema1.png" alt="Problema 1" width="400">

## **Pregunta guia**

**Com podem utilitzar streams i programació funcional en Java per processar i analitzar dades d'empleats i departaments de manera eficient?**

## **Objectius d'aprenentatge**

- Reconèixer les llibreries de classes relacionades amb tipus de dades avançats en Java.
- Utilitzar operacions agregades com filtrat, reducció i recolecció amb fluxos de dades.
- Aplicar tècniques de programació funcional per simplificar tasques de manipulació de dades.
- Comprendre els avantatges de l'ús de fluxos per operar amb dades.
- Construir programes eficients usant les tècniques de la programació funcional per a l'anàlisi de dades empresarials.

## **Context i descripció del problema**

Una empresa necessita analitzar una gran base de dades d'empleats per generar informes i prendre decisions estratègiques. Els empleats estan distribuïts en diferents departaments i tenen diverses característiques. Per fer aquestes anàlisis de manera senzilla i eficaç, es decideix utilitzar les capacitats de fluxos de dades (Streams) en Java.

Has de completar la classe principal del projecte proporcionat, `Main.java`, utilitzant Streams per a realitzar diverses consultes sobre els empleats. Aquesta activitat t'ajudarà a comprendre com els fluxos poden simplificar la manipulació de col·leccions de dades i fer el codi més net i mantenible.

## **Instruccions**

1. **Descarrega i analitza el projecte:**
   - Descarrega el projecte `EmpleatsStreamExercicis.zip` i importa'ls a NetBeans.
   - Revisa les classes `EmpleatsDAO.java`, `DepartamentsDAO.java`, `Empleat.java`, i `Departament.java`,  per entendre l'estructura de la informació dels empleats i les operacions que cal realitzar.

2. **Completa les consultes amb Streams:**
   - Implementa les consultes que es demanen en `Main.java`
    - Assegura't que el codi és fàcil de llegir i que cada operació fa la seua tasca (per exemple no utilitzar una operació terminal per filtrar o transformar)
   - Minimitza el nombre d'instruccions per a cada consulta.
   - Evita l'ús de variables.
3. **Proves i depuració:**
   - Verifica que cada consulta retorna els resultats correctes.
  

4. **Reflexió i documentació:**
   - Escriu un informe que incloga:
     - Reflexions sobre els avantatges d'utilitzar streams i programació funcional en aquest context.
     - Possibles dificultats que has trobat i com les has superat.

## **Entrega**

- Envia el projecte de NetBeans exportat (`UT9Problema1.zip`) i l'informe en format PDF.
